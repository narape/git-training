# Ris Persian 
**Du behöver,
* Ris
    * 9 dl ris basmatiris
    * Salt
    * Rapsolja
    * Bakplåtspapper
    * 1 st. pitabröd, tunn eller 2 st. skivade potatisar
    * ½ g saffran (blandat med 3 msk kallt vatten)
    * Vatten
    * Ren kökshandduk
    * Teflonkastrull
_Garnering
_Berberris (Zereshkt)
    * 2,5 dl berberis
    * 1 msk matolja
    * 2,5 tsk socker
_Morötter
    * 2 st. morötter
    * 1 st apelsin
    * 1 tsk rosvatten (valfritt)
    * ½ msk matolja
    * ½ g saffran (blandat med 2 msk kallt vatten i en liten skål och låt den dra sig)
*Pistagenötter, hackade.
 
** Gör så här
* 1.
Skölj av riset i ljummet vatten i fem omgångar. Det gör du för att få bort stärkelsen, när vattnet är inte längre grumlig är du klar. I samma bunke som du har riset it ska du hälla i 2 msk salt och fylla den med ljummet/varmt vatten, du ska täcka riset med ca. 5 cm extra vatten.
Låt riset stå och dra sig i minst 30 minuter, gärna så länge som möjligt för bästa resultat. Om du har gäster till lunch kan du förbereda det här momentet kvällen innan, annars brukar jag skölja rent riset på morgonen innan jag drar till jobbet om jag ska laga ris till middag. Detta moment är viktigt av flera orsaker, riset behöver mindre koktid, riset blir längre, drar ut stärkelsen sån den inte blir klibbig och du får en luftig.
 
* 2.
Koka upp ca 3,5 liter vatten i en stor kastrull, salta vattnet som du gör när du kokar pasta. Var inte blygsam med saltet då du vid här stadiet är den enda gången du kan salta riset och saltet gör att du får ut alla stärkelse från riset.
* 3.
Sila av det blötlagda riset och häll ner den försiktigt i det kokande vattnet. Rör om försiktigt så den inte klibbar ihop och fastnar i botten. Blanda långsamt så du inte bryter riskornen. Låt koka i ca 4-7 min, koktiden varierar beroende på risets kvalité och hur länge du blötlagt det. Det ska vara mjukt med en liten hård kärna i mitten.
Under tiden du kokar riset, ska du sila bort den vita skum som bildas, eftersom det är stärkelse från riset som kan göra riset klibbig.
Tips: Du kan testa om riset är klart genom att lyfta ut några riskorn och klämmer dem mellan fingrarna, den ska ha då en liten hårdkärna kvar i mitten. Om du inte ser den lilla vita kärnan i riskornen ska du spana efter att riset är igenom kokt, inte underkokt eller överkokt, precis lagom ska den vara. Med lite övning kommer du lära dig att avgöra hur länge du ska koka.
 
* 4.
Sila av riset i ett durkslag och skölj av riset med lite kallt vatten så du stannar kokprocessen. Skölj även av kastrullen du har kokat riset i med vatten.
 
* 5.
Klipp ut en rund ring av bakplåtspappret, det gör du bäst genom att rita av locket. Då får du en perfekt storlek på kastrullens botten.
Lägg ner bakplåtspappret i botten av kastrullen. Tillsätt sedan 1 msk olja och 2 msk vatten på bakplåtspappret, lägg sedan på ett pitabröd. Häll tillbaka riset försiktigt i kastrullen, över pitabrödet. Forma riset till en mjuk pyramid. Göra några håll med en slev i ”risberget”. Häll över 1/2 dl kokt vatten. Klä grytlocket med en ren kökshandduk så det blir helt tätt i kastrullen och för att samla upp ångan som bildas.
 
* 6.
Koka upp riset på hög värme (inte den högsta) så det blir hett i botten av grytan och det börjar bildas ånga. Ha högt värme i 3-4 minuter, för att därefter sänka värmen till låg värme (ej lägsta) och låt riset ångas långsamt i ca. 20 minuter.
 
* 7.
Berberris (zereshkt): Skölj rent berberisen ordentligt och håll utsikt efter grus eller små stenar som kan ha paketerats. Lägg ner alla ingredienserna i en kall panna och låt den gå på låg värme i ca: 7-10 minuter. Rör om då och då så du inte bränner berberisen.
 
* 8.
Morötter: Hacka morötterna i tunna längder ca 4 cm långa, har du bråttom kan du riva dem på rivjärn. Men jag tycker det ger en bättre finish att hacka dem tunt. Rulla apelsinen tills den blir mjuk, dela den i mitten och pressa ut all saft. Hetta upp en panna med matolja och tillsätt morötterna, rör om och låt dem steka på hög värme i en minut. Tillsätt apelsinjuicen, och saffranet, blanda väl och låt morötterna småkoka med vätskan i 5-10 min. Sista minuterna tillsätter du rosvattnet.
 
* 9.
Det är viktigt att  inte lyfta på locket så du släpper ut ångan förutom en enda gång, se punkt 10.
 
* 10.
Hetta upp 1,5 dl matolja i en kastrull. Oljan ska bli riktigt varmt. Häll sedan rapsoljan över riset. Sätt tillbaka locket (med handduken runt) och låt riset få ånga upp en sista gång, det här tar 10-20 minuter. Det beror helt på hur länge du har kokat riset, hur mycket ånga som hann släppas ut när du hällde på rapsolja och hur varmt du har spisen. Men när du väl ser att ångan börja ryka igenom kastrullen, då vet du att riset är klar och du kan servera.
Tips: Du kan skippa punkt 9 och 10 och hälla på rapsoljan kall redan i punkt 6. Sen kan du byta ut rapsoljan till 50 g smör och 1 dl rapsolja.
 
* 11.
Nu är riset klart, bra jobbat! Men det finns ett kritiskt moment kvar och det är att få ut tadigen, som är pitabrödet i botten av kastrullen medan den är fortfarande är krispig. Nu gäller det att vara snabb och smidigt, häll upp riset i ett stort serveringsfat, skrapa bort allt ris från brödet som i botten av kastrullen och lägg den upp ner på en separat tallrik och skär upp i tårtbitar.
Gula riset: Den får du genom att du tar lite av riset i en skål och häller i den blandande saffranen och rör runt. Saffranriset ska du hälla på toppen av riset. Du ska även här garnera med morötterna och berberisen (zereshkt). Jag brukar även hacka 3 st lökar fint och steka dem långsamt i smör och olja tills de är karamiliserade, det är otroligt gott med riset och alla andra tillbehör.
Grymt jobbat, jag vet att det är många moment och mycket text. Jag vill så gärna att ni lyckas göra ett grymt ris. Mitt sista tips är att aldrig låt riset vara klar innan gästerna har kommit. Du kan förbereda allting i förväg men vänta med att laga riset om du vet att dina gäster kan bli sena. Om riset är klart och du inte serverar den omedelbart kan riskornen blir lite hängiga. Jag vet inte varför men min mamma brukade vara väldigt noggrann med just detta. Blir det ris över är det minst lika gott dagen efter.
Visdomsord: Riset ska vara det sista man ska laga när man har en stor bjudning med massa olika tillbehör. Och spec. när du vet att dina gäster kan komma sent.
